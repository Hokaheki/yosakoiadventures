Yosakoi Adventures


Nasza gra będzie platformówką roguelike 2D, co oznacza, że mapy poziomów będą generowane losowo. 
Głównym bohaterem jest generowany losowo tancerz Yosakoi. Tancerz posiada broń do walki wręcz - flagę Yosakoi oraz miotaną -  2 naruki. Jego “zbroją” jest happi. Naruki to rodzaj grzechotek/kołatek wykorzystywanych w tańcach Yosakoi. Z racji tego czym są, trafienie we wroga zostanie zasygnalizowane dźwiękiem uderzenia wydawanym przez nie w tańcu. Happi jest tradycyjnym płaszczem noszonym przez tancerzy Yosakoi. Elementy te w zależności od wygenerowanej postaci pojawią się w różnych wersjach kolorystycznych.
Mapa będzie generowana losowo - składa się z siatki 3 na 3, a każde pole zawiera uprzednio przygotowany obszar w którym gracz może się poruszać. 
W większości pól gracz może napotkać przeciwników z którymi musi stoczyć walkę, lub umiejętnie ich ominąć. Ukończenie jednego podejścia jest równe przebyciu 3-5 wygenerowanych w powyższy sposób pięter. Na każdym piętrze, przed możliwością przejścia dalej, gracz musi pokonać bossa. 
Elementy uzbrojenia mogą być ulepszane.
Wzrosną wtedy ich statystyki a ich wygląd ulegnie delikatnej zmianie(np. flaga w końcu stanie się włócznią).

Naruki można zobaczyć na zdjęciu. Plik naruki.jpg

Inspiracją dla postaci oraz jej uzbrojenia jest styl tańca Yosakoi, który powstał w Japonii.
Kilka układów tanecznych wykorzystuje wymienione wcześniej Naruki. Flagę Yosakoi natomiast można zobaczyć na corocznym festiwalu
w Kochi w Japonii, gdzie zjeżdżają się grupy z całego świata. Najlepsi tancerze otrzymują kwiatowy medal "hana medaru",
który jak można wywnioskować z nazwy jest kwiatem z medalem w środku.

Pierwotnie gra miała być bijatyką 2D, a style walki miały być karykaturami układów tanecznych(można by rzec "taniec-zabijaniec"), ale doszliśmy do wniosku, że z racji braku doświadczenia nie poradzimy sobie z animacjami ciosów, które przecież byłyby esencją tej gry. W takiej grze drzewka umiejętności odpowiadałyby nazwom układów tanecznych(Soranbushi, Yocchore, Narukobana itd.), a kolejne ciosy byłyby konkretnymi pozami tanecznymi. Także... może kiedyś, z większym doświadczeniem, zespołem, większą ilością czasu i środków xD ~ Dawid
~Lubię gatunek roguelike ponieważ, wielokrotne przechodzenie tej samej gry zawsze potrafi nas zaskoczyć czymś "nowym", pomimo wspólnych elementów każde podejście różni się od poprzedniego, co pozwala to na utrzymanie zainteresowania gracza. Źródłem inspiracji jest po części gra "Dead Cells" oraz "Spelunky". ~ Mikołaj

Grę chcielibyśmy wydać oczywiście na PC, z możliwością zakupu na platformie Steam. Ewentualnie zoptymalizowaną wersję na Androida.
Najistotniejszymi elementami są sterowanie oraz warunki wygranej jak i przegranej. Warunkiem przegranej jest śmierć z powodu utraty całego zdrowia przez postać. Warunkiem wygranej, czyli ukończenia poziomu jest pokonania wspomnianego bossa. Kolejną kwestią jest tworzenie mapy, ponieważ jest ona jednym z elementów stanowiących esencję gry. Następnie postać i jej animacje oraz przeciwnicy z podobnym zestawem. Zarówno dla postaci jak i przeciwników trzeba stworzyć animacje ruchu i ataku. Należy pamiętać o paskach zdrowia. Przeciwnicy muszą mieć AI. 

W grze chcielibyśmy zawrzeć również proste skille, które staną się dostępne gdy bronie osiągną odpowiedni poziom ulepszenia. Np. Naruki będą mogły co jakiś czas ogłuszyć przeciwnika głośnym uderzeniem.  
Podział zadań: Mikołaj zajmie się programowaniem, logiką itp., Dawid bierze na siebie animacje, postacie natomiast wspólnie - prefaby pokoi, z których będzie generowana mapa. Oczywiście nie zamierzamy się tego sztywno trzymać. To są tylko wstępne założenia. Niemal na pewno skończy się to tak, że będziemy sobie wzajemnie pomagać gdzie się da - przecież nie będziemy marnować czasu na zasadzie “ja wszystko zrobiłem i czekam na Ciebie” :)

Pozdrawiamy

Mikołaj Twardowski i Dawid Woźniak
